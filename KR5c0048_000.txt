# -*- mode: mandoku-view -*-
#+TITLE: 關尹子
#+DATE: 2015-08-29 00:17:16
#+PROPERTY: BASEEDITION HFL
#+PROPERTY: WITNESS WYG
#+PROPERTY: JUAN 0
¶¶¶¶¶¶¶¶¶¶
<md:KR5c0048_HFL_000-001a>¶<pb:KR5c0048_WYG_000-1a>
欽定四庫全書　　　　　子部
　闗尹子¶¶¶¶¶　　　　　　　　道家𩔖
　　提要
　　　　(臣/)等謹案闗尹子一卷舊本題周闗尹喜撰
　　　　考漢志有闗尹子九篇而隋志唐志皆不著
　　　　録則其佚久矣南宋時徐藏子禮始得本于
　　　　永嘉孫定家前有劉向校定序後有葛洪序
　　　　向序稱蓋公授曹㕘㕘薨書葬孝武帝時有
<pb:KR5c0048_WYG_000-1b>
　　　　方士來上淮南王秘而不出向父德治淮南
　　　　王事得之其説頗誕與漢書所載得淮南鴻
　　　　寶秘書言作黄金事者不同疑即假借此事
　　　　以附㑹之故宋濂諸子辨以為文既與向不
　　　　𩔖事亦無据疑即定之所為然定為南宋人
　　　　而墨莊漫録載黄庭堅詩尋師訪道魚千里
　　　　句已稱用闗尹子語則其書未必出于定或
　　　　唐五代間方士解文章者所為也至濂所謂
<pb:KR5c0048_WYG_000-2a>
　　　　其書多法釋氏及神仙方技家如變識為智
　　　　一息得道嬰兒蕋女金樓絳宫青蛟白虎寶
　　　　鼎紅爐誦咒土偶之𩔖老聃時皆無是語又
　　　　謂其文峻潔而頗流于巧刻則所論皆當要
　　　　之其書雖出于依託而核其詞旨固逺出天
　　　　𨼆無能諸子上不可廢也此本分一宇二柱
　　　　三極四符五鑑六匕七釡八籌九藥九篇與
　　　　濂所記合俞琰席上腐談稱舊有陳抱一注
<pb:KR5c0048_WYG_000-2b>
　　　　又元大徳中有杜道堅註名曰闡元今皆未
　　　　見云乾隆四十七年二月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
<pb:KR5c0048_WYG_000-3a>
闗尹子原序
右新書著定闗尹子九篇護左都水使者光禄大夫臣
劉向言所校中秘書闗尹子九篇臣向校讐太常存七
篇臣向本九篇臣向輒除錯不可考増闕斷續者九篇
成皆殺青可繕寫闗尹子名喜號闗尹子或曰闗令子
隱徳行人易之嘗請老子著道徳經上下篇列禦冦莊
周皆稱道家書篇皆寓名有章章首皆闗尹子曰四字
篇篇叙異章章義異其㫖同辭與老列莊異其歸同渾
<pb:KR5c0048_WYG_000-3b>
質崖戾汪洋大肆然有式則使人泠泠輕輕不使人狂
蓋公授曹相國叅曹相國薨書葬至孝武皇帝時有方
士來以七篇上上以仙處之淮南王安好道聚書有此
不出臣向父徳因治淮南王事得之臣向幼好焉寂士
清人能重愛黄老清静不可闕臣向昧死上永始二年
八月庚子護左都水使者光禄大夫臣向謹進上
洪體存蒿艾之質偶好喬松之夀知道之士雖微賤必
親也雖夷狄必貴也後遇鄭君思逺鄭君多玉笈瓊笥
<pb:KR5c0048_WYG_000-4a>
之書服餌開我以至道之良藥呼吸洗我以紫¶清之上
味後屬洪以尹真人文始經¶¶九篇洪愛之誦之藏之拜
之宇者道也柱者建天地也極者尊聖人也符者精神
魂魄也鑑者心也匕者食也釡者化也籌者物也藥者
雜治也洪每味之泠泠然若躡飛葉而逰乎天地之混
溟茫茫乎若履横枝而浮乎大海之𣺌漠超若處金碧
琳琅之居森若握鬼魅神姦之印倐若飄鸞鶴怒若鬭
虎兕清若浴碧慘若夢紅擒縱大道渾淪至理方士不
<pb:KR5c0048_WYG_000-4b>
能到先儒未嘗言可仰而不可攀可玩而不可執可鑒
而不可思可符而不可言其忘物遺世者之所言乎其
絶跡去智者之所言乎其同陰陽而㝠彼此者之所言
乎何如此之尊高何如此之廣大又何如此之⬤易也
洪親受之咸和二年五月朔丹陽葛洪稚川序
<pb:KR5c0048_WYG_000-5a>
欽定四庫全書
　闗尹子
　　一宇篇
闗尹¶子曰¶<md:KR5c0048_HFL_000-001b>¶¶¶¶¶¶¶¶¶<md:KR5c0048_HFL_000-002a>¶¶非有道不可言不可言即道非有道不可思¶
不可思即道天物怒流人事錯錯然若若乎¶回也戞戞
乎鬬也勿勿乎似而非也而争之¶而介之而哯之而噴
之而去之而要之言之¶如吹影思之如鏤塵聖智造迷
鬼神不識惟¶不可為不可致不可測不可分故曰天曰
<pb:KR5c0048_WYG_000-5b>
命¶曰神曰𤣥合曰道¶
曰無一物非天無一物非命無一物非神無一¶<md:KR5c0048_HFL_000-002b>¶物非𤣥
物既如此人豈不然人皆可曰天人¶皆可曰神人皆可
致命通𤣥不可彼天此非¶天彼神此非神彼命此非命
彼𤣥此非𤣥是¶以善吾道者即一物中知天盡神致命
造𤣥¶學之徇異名析同實得之契同實忘異名¶
曰觀道者如觀水以觀沼為未足則之河之江¶之海曰
水至也殊不知我之津液涎淚皆水¶
<pb:KR5c0048_WYG_000-6a>
曰道無人聖人不見甲是道乙非道道無我聖¶人不見
已進道已退道以不有道故不無道¶以不得道故不失
道¶<md:KR5c0048_HFL_000-003a>¶
曰不知道妄意卜者如射覆盂高之存金¶存玉中之存
角存羽卑之存瓦存¶石是乎非是乎惟置物者知之¶
曰一陶能作萬器終無有一器能作陶者能害¶陶者一
道能作萬物終無有一物能作道者¶能害道者
曰道茫茫而無知乎心儻儻而無羈¶乎物迭迭而無非
<pb:KR5c0048_WYG_000-6b>
乎電之逸乎沙之飛乎聖¶人以知心一物一道一三者
又合為一不以¶一格不一不以不一害一¶
曰以盆為沼以石為島魚環㳺之不知其幾千萬¶<md:KR5c0048_HFL_000-003b>¶里而
不窮也夫何故水無源無歸聖人之道¶本無首末無尾
所以應物不窮¶
曰無愛道愛者水也無觀道觀者火也無逐道¶逐者木
也無言道言者金也無思道思者土¶也惟聖人不離本
情而登大道心旣未萌道¶亦假之¶
<pb:KR5c0048_WYG_000-7a>
曰重雲蔽天江湖黯然㳺魚茫然忽望波明食¶動幸賜
于天即而就之漁釣斃焉不知我無¶我而逐道者亦然¶
曰方術之在天下多矣或尚晦或尚明或尚强¶<md:KR5c0048_HFL_000-004a>¶或尚弱
執之皆事不執之皆道¶
曰道終不可得彼可得者名德不名道道終不¶可行彼
可行者名行不名道聖人以可得可¶行者所以善吾生
以不可得不可行者所以¶善吾死¶
曰聞道之後有所為有所執者所以之人無所¶為無所
<pb:KR5c0048_WYG_000-7b>
執者所以之天為者必敗執者必失¶故聞道於朝可死
於夕¶
曰一情冥為聖人一情善為賢人一情惡為小¶人一情
冥者自有之無不可得而示一情善¶<md:KR5c0048_HFL_000-004b>¶惡者自無起有不
可得而秘一情善惡為有¶知惟動物有之一情冥者為
無知溥天之下道¶無不在¶
曰勿以聖人力行不怠則曰道以勤成勿以聖¶人堅守
不易則曰道以執得聖人力行猶之¶發矢因彼而行我
<pb:KR5c0048_WYG_000-8a>
不自行聖人堅守猶之握¶矢因彼而守我不自守¶
曰若以言行學識求道互相展轉無有得時知¶言如泉
鳴知行如禽飛知學如擷影知識如¶計夢一息不存道
將來契¶<md:KR5c0048_HFL_000-005a>¶
曰以事建物則難以道棄物則易天下之物無¶不成之
難而壞之易¶
曰一灼之火能燒萬物物亡而火何存一息之¶道能冥
萬物物亡而道何在¶
<pb:KR5c0048_WYG_000-8b>
曰人生在世有生一日死者有生十年死者有¶生百年
死者一日死者如一息得道十年百¶年死者如歴久得
道彼未死者雖動作昭智¶止名為生不名為死彼未契
道者雖動作昭¶智止名為事不名為道¶
曰不知吾道無言無行而即有言有行者求道¶<md:KR5c0048_HFL_000-005b>¶忽遇異
物横執為道殊不知舍源求流無時¶得源舍本就末無
時得本¶
曰習射習御習琴習奕終無一事可以一息得¶者惟道
<pb:KR5c0048_WYG_000-9a>
無形無方故可得之於一息¶
曰兩人射相遇則巧拙見兩人奕相遇則勝負¶見兩人
道相遇則無可示無可示者無巧無¶拙無勝無負¶
曰吾道如海有億萬金投之不見有億萬石投¶之不見
有億萬汙⬤投之不見能運小蝦小¶魚能運大鯤大鯨
合衆水而受之不為有餘¶<md:KR5c0048_HFL_000-006a>¶散衆水而分之不為不足¶
曰吾道如處暗夫處明者不見暗中一物而處¶暗者能
見明中區事¶
<pb:KR5c0048_WYG_000-9b>
曰小人之權歸於惡君子之權歸於善聖人之¶權歸於
無所得惟無所得所以為道¶
曰吾道如劒以刄割物即利以手握刄即傷¶
曰籩不問豆豆不答籩瓦不問石石不答瓦道¶亦不失
問歟答歟一氣往來道何在¶
曰仰道者⬤如道者駸皆知道之事不知道之¶道是以
聖人不望道而歉不恃道而豐不借¶<md:KR5c0048_HFL_000-006b>¶道於聖不賈道於
愚¶
<pb:KR5c0048_WYG_000-10a>
　　二柱篇
闗尹子曰¶若椀若盂若瓶若壺若罋若盎皆能建天地¶
兆龜數蓍破瓦文石皆能告吉凶是知天地¶萬物成理
一物包焉物物皆包之各不相借¶以我之精合彼之精
兩精相搏而神應之一¶雌一雄卵生一牡一牝胎生形
者彼之精理¶者彼之神愛者我之精觀者我之神愛為
水¶觀為火愛執而觀因之為木觀存而愛攝之¶為金先
想乎一元之氣具乎一物執愛之以¶<md:KR5c0048_HFL_000-007a>¶合彼之形冥觀之
<pb:KR5c0048_WYG_000-10b>
以合彼之理則象存焉一¶運之象周乎大空自中而升
為天自中而降¶為地無有升而不降無有降而不升升
者為¶火降者為水欲升而不能升者為木欲降而¶不能
降者為金木之為物鑽之得火絞之得¶水金之為物擊
之得火鎔之得水金木者水¶火之交也水為精為天火
為神為地木為魂¶為人金為魄為物運而不已者為時
包而有¶在者為方惟土終始之有解之者有示之者¶
曰天下之人蓋不可以億兆計人人之夢各異¶<md:KR5c0048_HFL_000-007b>¶夜夜之
<pb:KR5c0048_WYG_000-11a>
夢各異有天有地有人有物皆思成¶之蓋不可以塵計
安知今之天地非有思者¶乎¶
曰心應棗肝應榆我通天地將陰夢水將晴夢¶火天地
通我我與天地似契似離純純各歸¶
曰天地雖大有色有形有數有方吾有非色非¶形非數
非方而天天地地者存¶
曰死胎中者死卵中者亦人亦物天地雖大彼¶固不知
計天地者皆我區識譬如手不觸刄¶刄不傷人¶<md:KR5c0048_HFL_000-008a>¶
<pb:KR5c0048_WYG_000-11b>
曰夢中鑑中水中皆有天地存焉欲去夢天地¶者寢不
寐欲去鑑天地者形不照欲去水天¶地者盎不汲彼之
有無在此不在彼是以聖¶人不去天地去識¶
曰天非自天有為天者地非自地有為地者譬¶如屋宇
舟車待人而成彼不自成知彼有待¶知此無待上不見
天下不見地内不見我外¶不見人¶
曰有時者氣彼非氣者未嘗有晝夜有方者形¶彼非形
者未嘗有南北何謂非氣氣之所自¶<md:KR5c0048_HFL_000-008b>¶生者如揺箑得風
<pb:KR5c0048_WYG_000-12a>
彼未揺時非風之氣彼已¶揺時即名為氣何謂非形形
之所自生者如¶鑽木得火彼未鑽時非火之形彼已鑽
時即¶名為形¶
曰寒暑温凉之變如瓦石之𩔖置之火即熱置¶之水即
寒呵之即温吹之即涼特因外物有¶去有來而彼瓦石
實無去來譬如水中之影¶有去有來所謂水者實無去
來¶
曰衣揺空得風氣呵物得水水注水即鳴石擊¶石即光
<pb:KR5c0048_WYG_000-12b>
知此説者風雨雷電皆可為之蓋風¶<md:KR5c0048_HFL_000-009a>¶雨雷電皆緣氣而
生而氣緣心生猶如内想¶大火久之覺熱内想大水久
之覺寒知此説¶者天地之德皆可同之¶
曰五雲之變可以卜當年之豐歉八風之朝可¶以卜當
時之吉凶是知休咎災祥一氣之運¶耳渾人我同天地
而彼私智認而已之¶
曰天地寓萬物寓我寓道寓苟離于寓道亦不¶立¶
　　三極篇
<pb:KR5c0048_WYG_000-13a>
闗尹子曰¶聖人之治天下不我賢愚故因人之賢而賢¶<md:KR5c0048_HFL_000-009b>¶
之因人之愚而愚之不我是非故因事之是¶而是之因
事之非而非之知古今之大同故¶或先古或先今知内
外之大同故或先内或¶先外天下之物無得以累之故
本之以謙天¶下之物無得以外之故含之以虛天下之
物¶無得以難之故行之以易天下之物無得以¶窒之故
變之以權以此中天下可以制禮以¶此和天下可以作
樂以此公天下可以理財¶以此周天下可以禦侮以此
<pb:KR5c0048_WYG_000-13b>
因天下可以立¶法以此觀天下可以制器聖人不以一
已治¶<md:KR5c0048_HFL_000-010a>¶天下而以天下治天下天下歸功於聖人聖¶人任
功於天下所以堯舜禹湯之治天下天¶下皆曰自然¶
曰天無不覆有生有殺而天無愛惡日無不照¶有妍有
醜而日無厚薄¶
曰聖人之道天命非聖人能自道聖人之德時¶符非聖
人能自德聖人之事人為非聖人能¶自事是以聖人不
有道不有德不有事¶
<pb:KR5c0048_WYG_000-14a>
曰聖人知我無我故同之以仁知事無我故權¶之以義
知心無我故戒之以禮知識無我故¶<md:KR5c0048_HFL_000-010b>¶照之以智知言無
我故守之以信¶
曰聖人之道或以仁為仁或以義為仁或以禮¶以智以
信為仁仁義禮智信各兼五者聖人¶一之不膠天下名
之不得¶
曰勿以行觀聖人道無蹟勿以言觀聖人道無¶言勿以
能觀聖人道無為勿以貎觀聖人道¶無形¶
<pb:KR5c0048_WYG_000-14b>
曰行雖至卓不離高下言雖至公不離是非能¶雖至神
不離巧拙貎雖至殊不離妍醜聖人¶假此以示天下天
下㝠此乃見聖人¶<md:KR5c0048_HFL_000-011a>¶
曰聖人師蜂立君臣師蜘蛛立網罟師拱鼠制¶禮師戰
蟻置兵衆人師賢人賢人師聖人聖¶人師萬物惟聖人
同物所以無我¶
曰聖人曰道觀天地人物皆吾道倡和之始終¶之青黄
之卵翼之不愛道不棄物不尊君子¶不賤小人賢人曰
<pb:KR5c0048_WYG_000-15a>
物物物不同旦旦去之旦¶旦與之短之長之直之方之
是為物易也¶殊不知聖人鄙雜厠别分居所以為人不
以¶此為已¶
曰聖人之於衆人飲食衣服同也屋宇舟車同¶<md:KR5c0048_HFL_000-011b>¶也富貴
貧賤同也衆人每同聖人聖人每同¶衆人彼仰其高侈
其大者其然乎其不然乎¶
曰魚欲異羣魚捨水躍岸即死虎欲異羣虎捨¶山入市
即擒聖人不異衆人特物不能拘爾¶
<pb:KR5c0048_WYG_000-15b>
曰道無作以道應世者是事非道道無方以道¶寓物者
是物非道聖人竟不能出道以示人¶
曰如鐘鐘然如鐘鼓然聖人之言則然如車車¶然如車
舟然聖人之行則然惟莫能名所以¶退天下之言惟莫
能知所以奪天下之智¶
曰蝍蛆食蛇蛇食蛙蛙食蝍蛆互相食也聖人¶<md:KR5c0048_HFL_000-012a>¶之言亦
然言有無之弊又言非有非無之弊¶又言去非有非無
之弊言之如引鋸然惟善¶聖者不畱一言¶
<pb:KR5c0048_WYG_000-16a>
曰若龍若蛟若蛇若龜若魚若蛤龍皆能之蛟¶蛟而已
不能為龍亦不能為蛇為龜為魚為¶蛤聖人龍之賢人
蛟之¶
曰在已無居形物自著其動若水其静若鏡其¶應若響
芒乎若亡寂乎若清同焉者和得焉¶者失未嘗先人而
常隨人¶
曰渾乎洋乎㳺太初乎時金已時玉已時糞已¶<md:KR5c0048_HFL_000-012b>¶時土已
時翔物時逐物時山物時淵物端乎¶權乎狂乎愚乎¶
<pb:KR5c0048_WYG_000-16b>
曰人之善琴者有悲心則聲悽悽然有思心則¶聲遲遲
然有怨心則聲回回然有慕心則聲¶裴裴然所以悲思
怨慕者非手非竹非絲非¶¶桐得之心符之手得之手符
之物人之有道者¶莫不中道¶
曰聖人以有言有為有思者所以同乎人以未¶嘗言未
嘗為未嘗思者所以異乎人¶
曰利害心愈明則親不睦賢愚心愈明則友不¶<md:KR5c0048_HFL_000-013a>¶交是非
心愈明則事不成好醜心愈明則物¶不契是以聖人渾
<pb:KR5c0048_WYG_000-17a>
之¶
曰世之愚拙者妄援聖人之愚拙自解殊不知¶聖人時
愚時明時拙時巧
曰¶以聖師聖者賢人以賢師聖者聖人蓋以聖¶師聖者
徇跡而忘道以賢師聖者反跡而合¶道¶
曰賢人趨上而不見下衆人趨下而不見上聖¶人通乎
上下惟其宜之豈曰離賢人衆人别¶有聖人也哉¶<md:KR5c0048_HFL_000-013b>¶
曰天下之理夫者倡婦者隨牡者馳牝者逐雄¶者鳴雌
<pb:KR5c0048_WYG_000-17b>
者應是以聖人制言行而賢人拘之¶
曰聖人道雖虎變事則鼈行道雖絲紛事則¶棊布¶
曰所謂聖人之道者胡然孑孑爾胡然徹徹爾胡然堂
堂爾¶胡然臧臧爾惟其能徧偶萬物而無一物能¶偶之
故能貴萬物¶
曰雲之卷舒禽之飛翔皆在虛空中所以變化¶不窮聖
人之道則然¶
　　四符篇
<pb:KR5c0048_WYG_000-18a>
闗尹子曰¶<md:KR5c0048_HFL_000-014a>¶水可析可合精無人也火因膏因薪神無我¶
也故耳蔽前後皆可聞無人智崇無人一奇¶無人冬凋
秋物無人黒不可變無人北夀無¶人皆精舌即齒牙成
言無我禮卑無我二偶¶無我夏因春物無我赤可變無
我南夭無我¶皆神以精無人故米去殻則精存以神無
我¶故鬼憑物則神見全精者忘是非忘得失在¶此者非
彼抱神者時晦明時强弱在彼者非¶此¶
曰精神水火也五行互生滅之其來無首其往¶<md:KR5c0048_HFL_000-014b>¶無尾則
<pb:KR5c0048_WYG_000-18b>
吾之精一滴無存亡爾吾之神一歘¶無起滅爾惟無我
無人無首無尾所以與天¶地㝠¶
曰精者水魄者金神者火魂者木精主水魄主¶金金生
水故精者魄藏之神主火魂主木木¶生火故神者魂藏
之惟火之為物能鎔金而¶銷之能燔木而燒之所以㝠
魂魄惟精在天¶為寒在地為水在人為精神在天為熱
在地¶為火在人為神魄在天為燥在地為金在人¶為魄
魂在天為風在地為木在人為魂惟以¶<md:KR5c0048_HFL_000-015a>¶我之精合天地
<pb:KR5c0048_WYG_000-19a>
萬物之精譬如萬水可合為¶一水以我之神合天地萬
物之神譬如萬火¶可合為一火以我之魄合天地萬物
之魄譬¶如金之為物可合異金而鎔之為一金以我¶之
魂合天地萬物之魂譬如木之為物可接¶異木而生之
為一木則天地萬物皆吾精吾¶神吾魄吾魂何者死何
者生¶(一本魂藏之下有惟水之為物能藏金而息/之能滋木而榮之所以析魂魄廿二字更完)
曰五行之運因精有魂因魂有神因神有意因¶意有魄
因魄有精五行回環不已所以我之¶偽心流轉造化幾
<pb:KR5c0048_WYG_000-19b>
億萬嵗未有窮極然核芽¶<md:KR5c0048_HFL_000-015b>¶相生不知其幾萬株天地雖
大不能芽空中¶之核雌卵相生不知其幾萬禽陰陽雖
妙不¶能卵無雄之雌惟其來于我者皆攝之以一¶息則
變物為我無物非我所謂五行者孰能¶變之¶
曰衆人以魄攝魂者金有餘則木不足也聖人¶以魂運
魄者木有餘則金不足也蓋魄之藏¶魂俱之魂之㳺魄
因之魂晝寓目魄夜舍肝¶寓目能見舍肝能夢見者魂
無分别析之者¶分别析之曰天地者魂狃習也夢者魄
<pb:KR5c0048_WYG_000-20a>
無分¶<md:KR5c0048_HFL_000-016a>¶别析之者分别析之曰彼我者魄狃習也火¶生土
故神生意土生金故意生魄神之所動¶不名神名意意
之所動不名意名魄惟聖人¶知我無我知物無物皆因
思慮計之而有是¶以萬物之來我皆對之以性而不對
之以心¶性者心未萌也無心則無意矣蓋無火則無¶土
無意則無魄矣蓋無土則無金一者不存¶五者皆廢旣
能渾天地萬物以為魂斯能渾¶天地萬物以為魄凡造
化所妙皆吾魂凡造¶化所有皆吾魄則無有一物可役
<pb:KR5c0048_WYG_000-20b>
我者¶<md:KR5c0048_HFL_000-016b>¶(舍肝當/作舍肺)
曰鬼云為魂鬼白為魄於文則然鬼者人死所¶變云者
風風者木白者氣氣者金風散故輕¶清輕清者上天金
堅故重濁重濁者入地輕¶清者魄從魂升重濁者魂從
魄降有以仁升¶者為木星佐有以義升者為金星佐有
以禮¶升者為火星佐有以智升者為水星佐有以¶信升
者為土星佐有以不仁沉者木賊之不¶義沉者金賊之
不禮沉者火賊之不智沉者¶水賊之不信沉者土賊之
<pb:KR5c0048_WYG_000-21a>
魂魄半之則在人¶間升魂為貴降魄為賤靈魂為賢厲
魄為愚¶<md:KR5c0048_HFL_000-017a>¶輕魂為明重魄為暗揚魂為羽鈍魄為毛明¶魂
為神幽魄為鬼其形其居其識其好皆以¶五行契之惟
五行之數參差不一所以萬物¶之多盈天地間猶未已
也以五事歸五行以¶五行作五蟲可勝言哉譬猶兆龜
數蓍至誠¶自契五行應之誠苟不至兆之數之無一應¶
者聖人假物以㳺世五行不得不對¶
曰五者具有魂魂者識目者精色者神見之者¶為魂耳
<pb:KR5c0048_WYG_000-21b>
目口鼻心之𩔖在此生者愛為精為彼¶生父本觀為神
為彼生母本愛觀雖異皆同¶<md:KR5c0048_HFL_000-017b>¶識生彼生生本在彼生者
一為父故受氣於¶父氣為水二為母故受血於母血為
火有父¶有母彼生生矣惟其愛之無識如鎖之交觀¶之
無識如燈之照吾識不萌吾生何有¶
曰如桴扣鼓鼓之形者我之有也鼓之聲者我¶之感也
桴已往矣餘聲尚存終亦不存而已矣¶鼓之形如我之
精鼓之聲如我之神其餘聲¶者猶之魂魄知夫倐往倐
<pb:KR5c0048_WYG_000-22a>
來則五行之氣我¶何有焉¶
曰夫果之有核必待水火土三者具矣然後相¶<md:KR5c0048_HFL_000-018a>¶生不窮
三者不具如大旱大潦大塊皆不足¶以生物夫精水神
火意土三者本不交惟人以¶根合之故能於其中横見
有事猶如術祝者能¶於至無中見多有事¶
曰魂者木也木根於冬水而華於夏火故人之¶魂藏於
夜精而見於晝神合乎精故所見我¶獨蓋精未嘗有人
合乎神故所見人同蓋神¶未嘗有我¶
<pb:KR5c0048_WYG_000-22b>
曰知夫此身如夢中身隨情所見者可以飛神¶作我而
㳺太清知夫此物如夢中物隨情所¶<md:KR5c0048_HFL_000-018b>¶見者可以凝精作
物而駕八荒是道也能見¶精神而久生能忘精神而超
生吸氣以養精¶如金生水吸風以養神如木生火所以
假外¶以延精神潄水以養精精之所以不窮摩火¶以義
神神之所以不窮所以假内以延精神¶若夫忘精神而
超生者吾嘗言之矣
曰人勤於¶禮者神不外馳可以集神人勤於智者精不¶
<pb:KR5c0048_WYG_000-23a>
外移可以攝精仁則陽而明可以輕魂義則¶陰而㝠可
以御魄¶
曰蜣蜋轉丸丸成而精思之而有蝡白者存丸中¶<md:KR5c0048_HFL_000-019a>¶俄去
殻而蟬彼蜣不思彼蝡奚白¶
曰庖人羮蠏遺一足机上蠏已羮而遺足尚動¶是生死
者一氣聚散爾不生不死而人横計¶曰生死¶
曰有死立者有死坐者有死卧者有死病者有¶死藥者
等死無甲乙之殊若知道之士不見¶生故不見死¶
<pb:KR5c0048_WYG_000-23b>
曰人之厭生死超生死者皆是大患也譬如化人若¶有
厭生死心超生死心止名為妖不名為道¶
曰計生死者或曰死已有或曰死已無或曰死¶<md:KR5c0048_HFL_000-019b>¶已亦有
亦無或曰死已不有不無或曰當喜者或曰當懼者或
曰¶當任者或曰當超者愈變識情馳騖不已殊¶不知我
之生死如馬之手如牛之翼本無有¶復無無譬如水火
雖犯水火不能燒之不能¶溺之¶
　　五鑑篇
<pb:KR5c0048_WYG_000-24a>
闗尹子¶曰心蔽吉凶者靈鬼攝之心蔽男女者淫男攝¶
之心蔽幽憂者沉鬼攝之心蔽放逸者狂鬼¶攝之心蔽
盟詛者竒鬼攝之心蔽藥餌者物鬼攝之如是之鬼或
以¶陰為身或以幽為身或以風為身或以氣為¶<md:KR5c0048_HFL_000-020a>¶身或以
土偶為身或以彩畫為身或以老畜¶為身或以敗器為
身彼以其精此以其精兩¶精相搏則神應之為鬼所攝
者或解竒事或解異事或¶解瑞事其人傲然不曰鬼于
躬惟曰道于躬¶久之或死木或死金或死繩或死井惟
<pb:KR5c0048_WYG_000-24b>
聖人¶能神神而不神于神役萬物而執其機可以¶㑹之
可以散之可以禦之日應萬物其心寂¶然¶
曰無一心五識並馳心不可一無虛心五行皆¶具心不
可虛無静心萬化宻移心不可静借¶<md:KR5c0048_HFL_000-020b>¶能一則二偶之借
能虛則實備之借能静則¶動揺之惟聖人能歛萬有於
一息無有一物¶可役吾之明徹散一息於萬有無有一
物可¶間吾之云為¶
曰火千年俄可滅識千年俄可去¶
<pb:KR5c0048_WYG_000-25a>
曰流者舟也所以流之者是水非舟運者車也¶所以運
之者是牛非車思者心也所以思之¶者是意非心不知
所以然而然惟不知所以然而然故其來無從¶其往無
在其來無從其往無在故能與天地¶本原不古不今¶<md:KR5c0048_HFL_000-021a>¶
曰知心無物則知物無物知物無物則知道無物知道
無¶物故不尊卓絶之行不驚微妙之言
曰物我¶交心生兩木摩火生不可謂之在我不可謂¶之
在彼不可謂之非我不可謂之非彼執而¶彼我之則愚¶
<pb:KR5c0048_WYG_000-25b>
曰無恃爾所謂利害是非爾所謂利害是非者果¶得利
害是非之乎聖人方且不識不知而况¶於爾¶
曰夜之所夢或長於夜心無時生於齊者心之¶所見皆
齊國也旣而之宋之楚之晉之梁心¶<md:KR5c0048_HFL_000-021b>¶之所存各異心無
方¶
曰善弓者師弓不師羿善舟者師舟不師奡善¶心者師
心不師聖¶
曰是非好醜成敗盈虛造物者運矣皆因私識¶執之而
<pb:KR5c0048_WYG_000-26a>
有於是以無遣之猶存以非有非無¶遣之猶存無曰莫
莫爾無曰渾渾爾猶存譬¶猶昔㳺再到記憶宛然此不
可忘不可遣善¶去識者變識為智變識為智之説汝知
之乎¶曰想如思鬼心慄思盜心怖曰識如認黍為¶稷認
玉為石者浮㳺罔象無所底止譬覩竒¶<md:KR5c0048_HFL_000-022a>¶物生竒物想生
竒物識此想此識根不在我¶譬如今日今日而已至於
來日想識殊未可¶卜及至來日紛紛想識皆縁有生曰
想曰識¶譬如犀牛望月月形入角特因識生始有月形
<pb:KR5c0048_WYG_000-26b>
而¶彼真月初不在角胷中之天地萬物亦然知¶此説者
外不見物内不見情¶
曰物生於土終變於土事生於意終變於意知¶夫惟意
則俄是之俄非之俄善之俄惡之意¶有變心無變意有
覺心無覺惟一我心則意¶者塵往來爾事者歘起滅爾
吾心有大常者¶<md:KR5c0048_HFL_000-022b>¶存¶
曰情生於心心生於性情波也心流也性水也¶來干我
者如石火頃以性受之則心不生物¶浮浮然¶
<pb:KR5c0048_WYG_000-27a>
曰賢愚真偽有識者有不識者彼雖有賢愚彼¶雖有真
偽而謂之賢愚真偽者繫我之識知¶夫皆識所成故雖
真者亦偽之¶
曰心感物不生心生情物交心不生物生識物¶尚非真
何况於識識尚非真何况於情而彼¶妄人於至無中執
以為有於至變中執以為¶<md:KR5c0048_HFL_000-023a>¶常一情認之積為萬情萬情
認之積為萬物¶物來無窮我心有際故我之良心受制
於情¶我之本情受制於物可使之去可使之來而¶彼去
<pb:KR5c0048_WYG_000-27b>
來初不在我造化役之固無休息殊不¶知天地雖大能
役有形而不能役無形陰陽¶雖妙能役有氣而不能役
無氣心之所之則氣¶從之氣之所之則形應之猶如太
虛於一炁¶¶中變成萬物而彼一炁¶¶不名太虛我之一心
能變為氣能變為形而我¶之心無氣無形知夫我之一
心無氣無形則¶<md:KR5c0048_HFL_000-023b>¶天地陰陽不能役之¶
曰人之平日目忽見非常之物者皆精有所結¶而使之
然人之病日目忽見非常之物者皆¶心有所歉而使之
<pb:KR5c0048_WYG_000-28a>
然苟知吾心能於無中示¶有則知吾心能於有中示無
但不信之自然¶不神或曰厥識旣昏孰能不信我應之
曰如¶捕蛇師心不怖蛇彼雖夢蛇而不怖畏故黄¶帝曰
道無鬼神獨往獨來¶
曰我之思慮日變有使之者非我也命也苟知¶惟命外
不見我内不見心¶<md:KR5c0048_HFL_000-024a>¶
曰譬如兩目能見天地萬物暫時回光一時不¶見¶
曰目視雕琢者明愈傷耳聞交響者聰愈傷心¶思𤣥妙
<pb:KR5c0048_WYG_000-28b>
者心愈傷¶
曰勿以我心揆彼當以彼心揆彼知此説者可¶以周事
可以行徳可以貫道可以交人可以¶忘我¶
曰天下之理小不制而制於大大不制而至於¶不可制
故能制一情者可以成徳能忘一情¶者可以契道¶<md:KR5c0048_HFL_000-024b>¶
　　六七篇
闗尹子曰¶世之人以我思異彼思彼思異我思分人我¶
者殊不知夢中人亦我思異彼思彼思異我¶思孰為我
<pb:KR5c0048_WYG_000-29a>
孰為人世之人以¶我痛異彼痛彼痛¶異我痛分人我者
殊不知夢中人亦我痛異彼痛彼痛異我痛孰為我孰
為人爪髮不痛手足不思¶亦我也豈可以思痛異之世
之人以獨見者¶為夢同見者為覺殊不知精之所結亦
有一¶人獨見於晝者神之所合亦有兩人同夢於¶夜者
二者皆我精神孰為夢孰為覺世之人¶<md:KR5c0048_HFL_000-025a>¶以暫見者為夢
久見者為覺殊不知暫之所見者¶陰陽之炁久之所見
者亦陰陽之炁二者皆¶我陰陽孰為夢孰為覺¶
<pb:KR5c0048_WYG_000-29b>
曰好仁者多夢松柏桃李好義者多夢兵刀金¶鐵好禮
者多夢簠簋籩豆好智者多夢江湖¶川澤好信者多夢
山岳原野役於五行未有¶不然者然夢中或聞某事或
思某事夢亦隨¶變五行不可拘聖人御物以心攝心以
性則¶心同造化五行亦不可拘
曰汝見蛇首人身者¶牛臂魚鱗者鬼形禽翼者汝勿怪
此怪不及¶<md:KR5c0048_HFL_000-025b>¶夢夢怪不及覺有耳有目有手有臂怪尤矣¶
大言不能言大智不能思
<pb:KR5c0048_WYG_000-30a>
曰有人問於我曰爾¶何族何氏何名何字何食何衣何
友何僕何琴¶何書何古何今我時黙然不對一字或人
扣¶之不已我不得已而應之曰尚自不見我將何¶為我
所¶曰形可分可合可延可隱一夫一婦可生二子¶形可分
一夫一婦二人成一子形可合食巨¶勝則壽形可延夜
無月火人不見我形可隱¶以一炁生萬物猶棄髮可換
所以分形以一¶<md:KR5c0048_HFL_000-026a>¶炁合萬物猶破唇可補所以合形以神
存炁¶以炁存形所以延形合形於神合神於無所¶以隱
<pb:KR5c0048_WYG_000-30b>
形汝欲知之乎汝欲為之乎¶
曰無有一物不可見則無一物非吾之見無有¶一物不
可聞則無一物非吾之聞五物可以¶養形無一物非吾
之形五味可以養氣無一¶物非吾之氣是故吾之形氣
天地萬物¶
曰耕夫習牛則獷獵夫習虎則勇漁夫習水則¶沉戰夫
習馬則健萬物可為我我之一身内¶變蟯蛔外烝蝨蚤
瘕則龜魚瘻則䑕螘我可¶<md:KR5c0048_HFL_000-026b>¶為萬物¶
<pb:KR5c0048_WYG_000-31a>
曰我之為我如灰中金而不若礦砂之金破礦¶得金淘
砂得金揚灰終身無得金者¶
曰一蜂至微亦能㳺觀乎天地一鰕至微亦能¶放肆乎
大海¶
曰土偶之成也有貴有賤有士有女其質土其¶壊土人
哉¶
曰目自觀目無色耳自聽耳無聲舌自嘗舌無¶味心自
揆心無物衆人逐於外賢人執於内¶聖人皆偽之¶<md:KR5c0048_HFL_000-027a>¶
<pb:KR5c0048_WYG_000-31b>
曰我身五行之炁而五行之炁其性一物借如¶一所可
以取水可以取火可以生木可以凝¶金可以變土其性
含攝元無差殊故羽蟲盛¶者毛蟲不育毛蟲盛者鱗蟲
不育知五行互¶用者可以忘我¶
曰枯龜無我能見大知磁石無我能見大力鐘¶鼓無我
能見大音舟車無我能見逺行故我¶一身雖有智有力
有音有行未嘗有我¶
曰蜮射影能斃我知夫無知者亦我則溥天之¶下我無
<pb:KR5c0048_WYG_000-32a>
不在¶<md:KR5c0048_HFL_000-027b>¶
曰心憶者猶忘飢心忿者猶忘寒心養者猶忘¶病心激
者猶忘痛茍吸炁以養其和孰能飢¶之存神以滋其煖
孰能寒之養五藏以五行¶則無傷也孰能病之歸五藏
於五行則無知¶也孰則痛之¶
曰人無以無知無為者為無我雖有知有為不¶害其為
無我譬如火也躁動不停未嘗有我¶
　　七釡篇
<pb:KR5c0048_WYG_000-32b>
闗尹子¶曰道本至無以事歸道者得之一息事本至有¶
以道運事者周之百為得道之尊者可以輔¶<md:KR5c0048_HFL_000-028a>¶世得道之
獨者可以立我知道非時之所能¶拘者能以一日為百
年能以百年為一日知¶道非方之所能礙者能以一里
為百里能以¶百里為一里知道無氣能運有氣者可以
召¶風雨知道無形能變有形者可以易鳥獸得¶道之清
者物莫能累身輕矣可以騎鳳鶴得¶道之渾者物莫能
溺身㝠矣可以席蛟鯨有¶即無無即有知此道者可以
<pb:KR5c0048_WYG_000-33a>
制鬼神實即虛¶虛即實知此道者可以入金石上即下
下即¶上知此道者可以侍星辰古即今今即古知¶<md:KR5c0048_HFL_000-028b>¶此道
者可以卜龜筮人即我我即人知此道¶者可以窺他人
之肺肝物即我我即物知此¶道者可以成腹中之龍虎
知象由心變以此¶觀心可以成女嬰知炁由心生以此
吸神可¶以成爐冶以此勝物虎豹可伏以此同物水¶火
可入惟有道之士能為之亦能能之而不¶為之¶
曰人之力有可以奪天地造化者如冬起雷夏¶造冰死
<pb:KR5c0048_WYG_000-33b>
屍能行枯木能華豆中攝鬼杯中釣¶魚畵門可開土鬼
可語皆純炁所為故能化¶<md:KR5c0048_HFL_000-029a>¶萬物今之情情不停亦炁所
為而炁之為物¶有合有散我之所以行炁者本未嘗合
亦未¶嘗散有合者生有散者死彼未嘗合未嘗散¶者無
生無死客有去來郵常自若¶
曰有誦呪者有事神者有墨字者有變指者皆¶可以役
神御炁變化萬物惟不誠之人難於¶自信而易於信物
故假此為之苟知惟誠有¶不待彼而然者¶
<pb:KR5c0048_WYG_000-34a>
曰人之一呼一吸日行四十萬里化可謂⬤矣惟¶聖人
不存不變¶<md:KR5c0048_HFL_000-029b>¶
曰青鸞子千嵗而千嵗化桃子五仕而心五化¶聖人賓
事去物豈不欲建立於世哉有形數¶者懼化之不可知
也¶
曰萬物變⬤雖互隱見炁一而已惟聖人知一¶而不化¶
曰爪之生髮之長榮衛之行無頃刻止衆人皆¶見之於
著不能見之於微賢人見之於微而不¶能任化聖人任
<pb:KR5c0048_WYG_000-34b>
化所以無化¶
曰室中有常見聞矣旣而之門之鄰之里之黨¶旣而之
郊之山之川見聞各異好惡隨之和¶<md:KR5c0048_HFL_000-030a>¶競從之得失成之
是以聖人動止有戒
曰譬如¶大海變化億萬蛟魚水一而已我之與物¶蓊然
蔚然在大化中性一而已知夫性一者¶無人無我無死
無生¶
曰天下之理是或化為非非或化為是恩或化¶為讐讐
<pb:KR5c0048_WYG_000-35a>
或化為恩是以聖人居常慮變¶
曰人之少也當佩乎父兄之教人之壯也當達¶乎朋友
之箴人之老也當警乎少壯之説萬¶化雖移不能厄我¶
曰天下之理輕者易化重者難化譬如風雲須¶<md:KR5c0048_HFL_000-030b>¶臾變滅
金玉之性歴久不渝人之輕明者能¶與造化俱化而不
畱殆有未嘗化者存¶
曰二幼相好及其壯也相遇則不相識二壯相¶好及其
老也相遇則不相識如雀鴿鷹鳩之¶化無昔無今¶
<pb:KR5c0048_WYG_000-35b>
　　八籌篇
闗尹子¶曰古之善揲蓍灼龜者能於今中示古古中示¶
今高中示下下中示高小中示大大中示小¶一中示多
多中示一人中示物物中示人我¶中示彼彼中示我是
道也其來無今其往無¶<md:KR5c0048_HFL_000-031a>¶古其高無蓋其低無載其大無
外其小無内¶其外無物其内無人其¶近無我其逺無彼
不可析不可合不可喻不¶可思惟其渾淪所以為道¶
曰水潜故藴為五精火飛故達為五臭木茂故¶華為五
<pb:KR5c0048_WYG_000-36a>
色金堅故實為五聲土和故滋為五¶味其常五其變不
可計其物五其雜不可計¶然則萬物在天地間不可執
謂之萬不可執¶謂之五不可執謂之一不可執謂之非
萬不¶可執謂之非五不可執謂之非一或合之或¶<md:KR5c0048_HFL_000-031b>¶離之
以此必形以此必數以此必氣徒自勞¶爾物不知我我
不知物¶
曰即吾心中可作萬物蓋心有所之則愛從之¶愛從之
則精從之蓋心有所結先凝為水心¶慕物涎出心悲物
<pb:KR5c0048_WYG_000-36b>
淚出心愧物汗出無暫而¶不久無久而不變水生木木
生火火生土土¶生金金生水相攻相尅不可勝數嬰兒
蕋女¶金樓絳宫青蛟白虎寶鼎紅爐皆此物有非¶此物
存者¶
曰鳥獸俄呦呦俄旬旬俄逃逃草木俄茁茁俄¶<md:KR5c0048_HFL_000-032a>¶停停俄
蕭蕭天地不能畱聖人不能繫有運¶者存焉爾有之在
彼無之在此鼓不桴則不¶鳴偶之在彼竒之在此桴不
手則不擊¶
<pb:KR5c0048_WYG_000-37a>
曰均一物也衆人惑其名見物不見道賢人析¶其理見
道不見物聖人合其天不見道不見¶物一道皆道不執
之即道執之則物¶
曰知物之偽者不必去物譬如見土牛木馬雖¶情存牛
馬之名而心忘牛馬之實¶
　　九藥篇
闗尹子曰¶勿輕小事小隙沉舟勿輕小物小蟲毒身勿¶<md:KR5c0048_HFL_000-032b>¶
輕小人小人賊國能周小事然後能成大事¶能積小物
<pb:KR5c0048_WYG_000-37b>
然後能成大物能善小人然後能¶契大人天旣無可必
者人人無能必者事¶惟去事離人則我在我惟可即可
未有當繁¶簡可當戒忍可當勤惰可¶
曰智之極者知智果不足以周物故愚辯之極¶者知辯
果不足以喻物故訥勇之極者知勇¶果不足以勝物故
怯¶
曰天地萬物無一物是吾之物物非我物不¶得不應我
非我我不得不養雖應物未嘗有¶<md:KR5c0048_HFL_000-033a>¶物雖養我未嘗有我
<pb:KR5c0048_WYG_000-38a>
勿曰外物然後外我勿¶曰外形然後外心道一而已不
可序進¶
曰諦毫末者不見天地之大審小音者不聞雷¶霆之聲
見大者亦不見小見邇者亦不見逺¶聞大者亦不聞小
聞邇者亦不聞逺聖人無¶所見故能無不見無所聞故
能無不聞¶
曰目之所見不知其幾何或愛金或愛玉是執¶一色為
目也耳之所聞不知其幾何或愛鐘¶或愛鼓是執一聲
<pb:KR5c0048_WYG_000-38b>
為耳也惟聖人不慕之不¶拒之不處之¶<md:KR5c0048_HFL_000-033b>¶
曰善今者可以行古善末者可以立本¶
曰狡勝賊能捕賊勇勝虎能捕虎能克巳乃能¶成已能
勝物乃能利物能忘道乃能有道¶
曰函堅則物必毁之剛斯折矣刀利則物必摧¶之鋭斯
挫矣威鳳以難見為神是以聖人以¶深為根走麝以遺
香不捕是以聖人以約為¶紀¶
曰瓶存二竅以水實之倒㵼閉一則水不下蓋¶不升則
<pb:KR5c0048_WYG_000-39a>
不降井雖千仞汲之水上蓋不降則¶不升是以聖人不
先物¶<md:KR5c0048_HFL_000-034a>¶
曰人之有失雖已受害於已失之後久之竊議¶於未失
之前惟其不恃已聰明而兼人之聰¶明惟其無我而兼
天下之我終身行之可以¶不失¶
曰古今之俗不同東西南北之俗又不同至於¶一家一
身之善又不同吾豈執一豫格後世¶哉惟隨時同俗先
機後事捐忿塞慾簡物恕¶人權其輕重而為之自然合
<pb:KR5c0048_WYG_000-39b>
神不測契道無¶方¶
曰有道交者有徳交者有事交者道交者父子¶<md:KR5c0048_HFL_000-034b>¶也出於
是非賢愚之外故久徳交者則有是¶非賢愚矣故或合
或離事交者合則離¶
曰勿以拙陋曰道之質當樂敏捷勿以愚暗曰¶道之晦
當樂輕明勿以傲易曰道之高當樂¶和同勿以汗漫曰
道之廣當樂要急勿以幽¶憂曰道之寂當樂悦豫古人
之言學之多弊¶不可不救¶
<pb:KR5c0048_WYG_000-40a>
曰不可非世是已不可卑人尊已不可以輕忽道¶已不
可以訕謗徳已不可以鄙猥才已¶
曰困天下之智者不在智而在愚窮天下之辯¶<md:KR5c0048_HFL_000-035a>¶者不在
辯而在訥伏天下之勇者不在勇而¶在怯¶
曰天不能冬蓮春菊是以聖人不違時地不能¶洛橘汶
貉是以聖人不違俗聖人不能使手¶步足握是以聖人
不違我所長聖人不能使¶魚飛鳥馳是以聖人不違人
所長夫如是者¶可動可止可晦可明惟不可拘所以為
<pb:KR5c0048_WYG_000-40b>
道¶
曰少言者不為人所忌少行者不為人所短少¶智者不
為人所勞少能者不為人所役¶
曰操之以誠行之以簡待之以恕應之以黙吾¶<md:KR5c0048_HFL_000-035b>¶道不窮¶
曰謀之於事斷之於理作之於人成之於天事¶師於今
理師於古事同於人道獨於已¶
曰金玉難捐土石易捨學道之士遇微言妙行¶慎勿執
之是可為而不可執若執之者腹心¶之疾無藥可療¶
<pb:KR5c0048_WYG_000-41a>
曰人不明於急務而從事於多務他務竒務者¶窮困灾
厄及之殊不知道無不在不可捨此¶就彼¶
曰天下之理捨親就踈捨本就末捨賢就愚捨¶<md:KR5c0048_HFL_000-036a>¶近就逺
可暫而已久則害生¶
曰昔之論道者或曰凝寂或曰邃深或曰澄澈¶或曰空
同或曰晦㝠慎勿遇此而生怖退天¶下至理竟非言意
茍知非言非意在彼微言¶妙意之上乃契吾説¶
曰聖人大言金玉小言桔梗芣苢用之當桔梗¶芣苢生
<pb:KR5c0048_WYG_000-41b>
之不當金玉斃之¶
曰言某事者甲言利乙言害丙言或利或害丁¶言俱利
俱害必居一於此矣喻道者不言¶
曰事有在事言有理道無在道言無理知言無¶<md:KR5c0048_HFL_000-036b>¶理則言
言皆道不知言無理雖執至言為梗¶為翳¶
曰不信愚人易不信賢人難不信賢人易不信¶聖人難
不信一聖人易不信千聖人難夫不¶信千聖人者外不
見人内不見我上不見道¶下不見事¶
<pb:KR5c0048_WYG_000-42a>
曰聖人言蒙蒙所以使人聾聖人言㝠㝠所以¶使人盲
聖人言沉沉所以使人瘖惟聾則不¶聞聲惟盲則不見
色惟瘖則不音言不聞聲¶者不聞道不聞事不聞我不
見色者不見道¶<md:KR5c0048_HFL_000-037a>¶不見事不見我不音言者不言道不言
事不¶言我¶
曰人徒知偽得之中有真失殊不知真得之中¶有真失
徒知偽是之中有真非殊不知真是¶之中有真非¶
曰言道者如言夢夫言夢者曰如此金玉如此¶器皿如
<pb:KR5c0048_WYG_000-42b>
此禽獸言者能言之不能取而與之¶聽者能聞之不能
受而得之惟善聽者不泥¶不辯¶
曰圓爾道方爾德平爾行鋭爾事¶<md:KR5c0048_HFL_000-037b>¶¶
　
　
　
　
　闗尹子
