# -*- mode: mandoku-view -*-
#+TITLE: 無上妙道文始真經
#+DATE: 2015-08-29 00:17:16
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: JUAN 0
<md:KR5c0048_HFL_000-001a>¶<pb:KR5c0048_SJB_000-110513b>
關尹子¶¶¶¶¶




關令尹喜周大夫也老子西游喜望見有紫¶
氣浮關知眞人當過候物色而迹之果得老¶
子老子亦知其奇爲著書喜既得老子書亦¶
自著書九篇名關尹子今陜州靈寳縣太初¶
觀乃古函谷關候見老子處終南宗聖宫乃¶<md:KR5c0048_HFL_000-001b>¶

關尹故宅周穆王修其草樓改號樓觀建老¶
子祠道觀之興實祖于此老子授經後西出¶
大散關復會于城都青羊肆賜號文始先生¶
即莊子所謂博大眞人者也¶¶¶¶¶<md:KR5c0048_HFL_000-002a>¶




<img:image/110513b_1.bmp><pb:KR5c0048_SJB_000-110513c>
無上妙道文始眞經¶
　　　一宇(宇者道也)¶
非有道不可言不可言即道非有道不可思¶
不可思即道天物怒流人事錯錯然若若乎¶
回也戛戛乎鬥也勿勿乎似而非也而爭之¶
而介之而哯之而嘖之而去之而要之言之¶
如吹影思之如鏤塵聖智造迷鬼神不識惟¶
不可爲不可致不可測不可分故曰天曰命¶
曰神曰玄合曰道¶
無一物非天無一物非命無一物非神無一¶<md:KR5c0048_HFL_000-002b>¶

物非玄物既如此人豈不然人皆可曰天人¶
皆可曰神人皆可致命造玄不可彼天此非¶
天彼神此非神彼命此非命彼玄此非玄是¶
以善吾道者即一物中知天盡神致命造玄¶
學之徇異名析同實得之契同實忘異名¶
觀道者如觀水以觀沼爲未足則之河之江¶
之海曰水至也殊不知我之津液涎淚皆水¶
道無人聖人不見甲是道乙非道道無我聖¶
人不見己進道己退道以不有道故不無道¶
以不得道故不失道¶<md:KR5c0048_HFL_000-003a>¶
<pb:KR5c0048_SJB_000-110514a>
不知道妄意卜者如射覆盂高之者曰存金¶
存玉中之者曰存角存羽卑之者曰存瓦存¶
石是乎非是乎惟置物者知之¶
一陶能作萬器終無有一器能作陶者能害¶
陶者一道能作萬物終無有一物能作道者¶
能害道者道茫茫而無知乎心儻儻而無羈¶
乎物迭迭而無非乎電之逸乎沙之飛乎聖¶
人以知心一物一道一三者又合爲一不以¶
一格不一不以不一害一¶
以盆爲沼以石爲島魚環游之不知幾千萬¶<md:KR5c0048_HFL_000-003b>¶

里而不窮乎夫何故水無源無歸聖人之道¶
本無首末無尾所以應物不窮¶
無愛道愛者水也無觀道觀者火也無逐道¶
逐者木也無言道言者金也無思道思者土¶
也惟聖人不離本情而登大道心既未萌道¶
亦假之¶
重雲蔽天江湖黯然游魚茫然忽望波明食¶
動幸賜于天即而就之漁釣斃焉不知我無¶
我而逐道者亦然¶
方術之在天下多矣或尚晦或尚明或尚强¶<md:KR5c0048_HFL_000-004a>¶
<pb:KR5c0048_SJB_000-110514b>
或尚弱執之皆事不執之皆道¶
道終不可得彼可得者名德不名道道終不¶
可行彼可行者名行不名道聖人以可得可¶
行者所以善吾生以不可得不可行者所以¶
善吾死¶
聞道之後有所爲有所執者所以之人無所¶
爲無所執者所以之天爲者必敗執者必失¶
故聞道於朝可死於夕¶
一情冥爲聖人一情善爲賢人一情惡爲小¶
人一情冥者自有之無不可得而示一情善¶<md:KR5c0048_HFL_000-004b>¶

惡者自無起有不可得而祕一情善惡爲有¶
知惟動物有之一情冥爲無知溥天之下道¶
無不在¶
勿以聖人力行不怠則曰道以勤成勿以聖¶
人堅守不易則曰道以執得聖人力行猶之¶
發矢因彼而行我不自行聖人堅守猶之握¶
矢因彼而守我不自守¶
若以言行學識求道互相輾轉無有得時知¶
言如泉鳴知行如禽飛知學如擷影知識如¶
計夢一息不存道將來契¶<md:KR5c0048_HFL_000-005a>¶
<pb:KR5c0048_SJB_000-110514c>
以事建物則難以道棄物則易天下之物無¶
不成之難壞之易¶
一灼之火能燒萬物物亡而火何存一息之¶
道能冥萬物物亡而道何在¶
人生在世有生一日死者有生十年死者有¶
生百年死者一日死者如一息得道十年百¶
年死者如歷乆得道彼未死者雖動作昭智¶
止名爲生不名爲死彼未契道者雖動作昭¶
智止名爲事不名爲道¶
不知吾道無言無行而即有言有行老求道¶<md:KR5c0048_HFL_000-005b>¶

忽遇異物橫執爲道殊不知捨源求流無時¶
得源捨本求末無時得本¶
習射習御習琴習奕終無一事可以一息得¶
者惟道無形無方故可得之一息¶
兩人射相遇則工拙見兩人奕相遇則勝負¶
見兩人道相遇則無可示無可示者無工無¶
拙無勝無負¶
吾道如海有億萬金投之不見有億萬石投¶
之不見有億萬污穢投之不見能運小鰕小¶
魚能運大鯤大鯨合衆水而受之不爲有餘¶<md:KR5c0048_HFL_000-006a>¶
<pb:KR5c0048_SJB_000-110515a>
散衆水而分之不爲不足¶
吾道如處暗夫處明者不見暗中一物而處¶
暗者能見明中區事¶
小人之權歸于惡君子之權歸于善聖人之¶
權歸于無所得惟無所得所以爲道¶
吾道如劍以刀割物即利以手握刃即傷¶
籩不問豆豆不答籩瓦不問石石不答瓦道¶
亦不失問與答與一氣往來道何在¶
仰道者跂如道者駸皆知道之事不知道之¶
道是以聖人不望道而歉不恃道而豐不借¶<md:KR5c0048_HFL_000-006b>¶

道于聖不賈道于愚¶
　　　二柱(柱者建天地也)¶
若椀若盂若缾若壺若瓮若盎皆能建天地¶
兆龜數蓍破瓦文石皆能告吉凶是知天地¶
萬物成理一物包焉物物皆包之各不相借¶
以我之精合彼之精兩精相博而神應之一¶
雌一雄卵生一牝一牡胎生形者彼之精理¶
者彼之神愛者我之精觀者我之神愛爲水¶
觀爲火愛執而觀因之爲木觀存而愛攝之¶
爲金先想乎一元之氣具乎一物執愛之以¶<md:KR5c0048_HFL_000-007a>¶
<pb:KR5c0048_SJB_000-110515b>
合彼之形冥觀之以合彼之理則象存矣一¶
運之象周乎太空自中而升爲天自中而降¶
爲地無有升而不降無有降而不升升者爲¶
火降者爲水欲升而不能升者爲木欲降而¶
不能降者爲金木之爲物鑽之得火絞之得¶
水金之爲物擊之得火鎔之得水金木者水¶
火之交也水爲精爲天火爲神爲地木爲魂¶
爲人金爲魄爲物運而不已者爲時包而有¶
在者爲方惟士終始之有解之者有去之者¶
天下之人蓋不可以億兆計人人之夢各異¶<md:KR5c0048_HFL_000-007b>¶

夜夜之夢各異有天有地有人有物皆思成¶
之蓋不可以塵計安知今之天地非有思者¶
乎¶
心應棗肝應榆我通天地將陰夢水將晴夢¶
火天地通我我與天地似契似離純純各歸¶
天地雖大有色有形有數有方吾有非色非¶
形非數非方而天天地地者存¶
死胎中者死卵中者亦人亦物天地雖大彼¶
固不知計天地者皆我區識譬如手不觸刃¶
刀不傷手¶<md:KR5c0048_HFL_000-008a>¶
<pb:KR5c0048_SJB_000-110515c>
夢中鑑中水中皆有天地存焉欲去夢天地¶
者寢不寐欲去鑑天地者形不照欲去水天¶
地者盎不汲彼之有無在此不在彼是以聖¶
人不去天地去識¶
天非自天有爲天者地非自地有爲地者譬¶
如屋宇舟車待人而成彼不自成知彼有待¶
知此無待上不見天下不見地内不見我外¶
不見人¶
有時者氣彼非氣者未嘗有晝夜有方者形¶
彼非形者未嘗有南北何謂非氣氣之所自¶<md:KR5c0048_HFL_000-008b>¶

生者如摇箑得風彼未摇時非風之氣彼已¶
揺時即名爲氣何謂非形形之所自生者如¶
鑽木得火彼未鑽時非火之形彼已鑽時即¶
名爲形¶
寒暑温凉之變如瓦石之類置之火即熱置¶
之水即寒呵之即温吸之即涼特因外物有¶
去有來而彼瓦石無去無來譬如水中之影¶
有去有來所謂水者實無去來¶
衣揺空得風氣噓物得水水注水即鳴石擊¶
石即光知此說者風雨雷電皆可爲之蓋風¶<md:KR5c0048_HFL_000-009a>¶
<pb:KR5c0048_SJB_000-110516a>
雨雷電皆縁氣而生而氣縁心生猶如内想¶
大火乆之覺熱内想大水乆之覺寒知此說¶
者天地之德皆可同之¶
五雲之變可以卜當年之豐歉八風之朝可¶
以卜當時之吉凶是知休咎灾祥一氣之運¶
爾渾人我同天地而彼私智認而已之¶
天地寓萬物寓我寓道寓苟離于寓道亦不¶
立¶
　　　三極(極者尊聖人也)¶
聖人之治天下不我賢愚故因人之賢而賢¶<md:KR5c0048_HFL_000-009b>¶

之因人之愚而愚之不我是非故因事之是¶
而是之因事之非而非之知古今之大同故¶
或先古或先今知内外之大同故或先内或¶
先外天下之物無得以累之故本之以謙天¶
下之物無得以外之故含之以虚天下之物¶
無得以難之故行之以易天下之物無得以¶
窒之故變之以權以此中天下可以制禮以¶
此和天下可以作樂以此公天下可以理射¶
以此周天下可以禦侮以此因天下可以立¶
法以此觀天下可以制器聖人不以一已治¶<md:KR5c0048_HFL_000-010a>¶
<pb:KR5c0048_SJB_000-110516b>
天下而以天下治天下天下歸功於聖人聖¶
人任功於天下所以堯舜禹湯之治天下天¶
下皆曰自然¶
天無不覆有生有殺而天無愛惡日無不照¶
有妍有醜而日無厚薄¶
聖人之道天命非聖人能自道聖人之德時¶
符非聖人能自德聖人之事人爲非聖人能¶
自事是以聖人不有道不有德不有事¶
聖人知我無我故同之以仁知事無我故權¶
之以義知心無我故戒之以禮知識無我故¶<md:KR5c0048_HFL_000-010b>¶

照之以智知言無我故守之以信¶
聖人之道或以仁爲仁或以義爲仁或以禮¶
以智以信爲仁仁義禮智信各兼五者聖人¶
一之不膠天下名之不得¶
勿以行觀聖人道無蹟勿以言觀聖人道無¶
言勿以能觀聖人道無爲勿以貌觀聖人道¶
無形¶
行雖至卓不離高下言雖至工不離是非能¶
雖至神不離巧拙貌雖至殊不離妍醜聖人¶
假此以示天下天下冥此乃見聖人¶<md:KR5c0048_HFL_000-011a>¶
<pb:KR5c0048_SJB_000-110516c>
聖人師蜂立君臣師蜘蛛立網罟師拱鼠制¶
禮師戰螘制兵衆人師賢人賢人師聖人聖¶
人師萬物惟聖人同物所以無我¶
聖人曰道觀天地人物皆吾道倡和之始終¶
之青黄之卵翼之不愛道不棄物不尊君子¶
不賤小人賢人曰物物物不同旦旦去之旦¶
旦與之長之短之直之方之是爲物易者也¶
殊不知聖人鄙雜厠别分居所以爲人不以¶
此爲已¶
聖人之於衆人飮食衣服同也屋宇舟車同¶<md:KR5c0048_HFL_000-011b>¶

也貴賤貧富同也衆人每同聖人聖人每同¶
衆人彼仰其高侈其大者其然乎其不然乎¶
魚欲異羣魚捨水躍岸即死虎欲異羣虎捨¶
山入市即檎聖人不異衆人特物不能拘爾¶
道無作以道應世者是事非道道無方以道¶
寓物者是物非道聖人竟不能出道以示人¶
如鐘鐘然如鐘鼓然聖人之言則然如車車¶
然如車舟然聖人之行則然惟莫能名所以¶
退天下之言惟莫能知所以奪天下之智¶
蝍蛆食蛇蛇食蛙蛙食蝍蛆互相食也聖人¶<md:KR5c0048_HFL_000-012a>¶
<pb:KR5c0048_SJB_000-110517a>
之言亦然言有無之弊又言非有非無之弊¶
又言去非有非無之弊言之如引鋸然惟善¶
聖者不留一言¶
若龍若蛟若蛇若龜若魚若蛤龍皆能之蛟¶
蛟而已不能爲龍亦不能爲蛇爲龜爲魚爲¶
蛤聖人龍之賢人蛟之¶
在己無居形物自著其動若水其靜若鏡其¶
應若響芒乎若亡寂乎若清同焉者和得焉¶
者失未常先人而常隨人¶
渾乎洋乎遊太初乎時金已時玉已時糞已¶<md:KR5c0048_HFL_000-012b>¶

時土已時翔物時逐物時山物時淵物端乎¶
權乎狂乎愚乎¶
人之善琴者有悲心則聲悽悽然有思心則¶
聲遲遲然有怨心則聲回回然有慕心則聲¶
奕奕然所以悲思怨慕者非手非竹非絲非¶¶

桐得之心符之手得之手符之物人有道者¶
莫不中道¶
聖人以有言有爲有思者所以同乎人以未¶
嘗言未嘗爲未嘗思者所以異乎人¶
利害心愈明則親不睦賢愚心愈明則友不¶<md:KR5c0048_HFL_000-013a>¶
<pb:KR5c0048_SJB_000-110517b>
交是非心愈明則事不成好醜心愈明則物¶
不契是以聖人渾之¶
心之愚拙者妄援聖人之愚拙自解殊不知¶
聖人時愚時明時巧時拙¶
以聖師聖者賢人以賢師聖者聖人蓋以聖¶
師聖者徇跡而忘道以賢師聖者反跡而合¶
道¶
賢人趨上而不見下衆人趨下而不見上聖¶
人通乎上下惟其宜之豈曰離賢人衆人别¶
有聖人也哉¶<md:KR5c0048_HFL_000-013b>¶

天下之理夫者唱婦者隨牡者馳牝者逐雄¶
者鳴雌者應是以聖人制言行而賢人拘之¶
聖人道雖虎變事則鼈行道雖絲棼焚事則¶
棊布¶
所謂聖人之道者胡然孑孑耳胡然徹徹爾¶
胡然臧臧爾惟其能徧偶萬物而無一物能¶
偶之故能貴萬物¶
雲之卷舒禽之飛翔皆在虚空中所以變化¶
不窮聖人之道則然¶
　　　四符符者精神魂魄也¶<md:KR5c0048_HFL_000-014a>¶
<pb:KR5c0048_SJB_000-110517c>
水可析可合精無人也火因膏因薪神無我¶
也故耳蔽前後皆可聞無人智崇無人一奇¶
無人冬凋秋物無人黑不可變無人北壽無¶
人皆精舌即齒牙成言無我禮卑無我二偶¶
無我夏因春物無我赤可變無我南天無我¶
皆神以精無人故米去殻則精存以神無我¶
故鬼憑物則神見全精者忘是非忘得失在¶
此者非彼抱神者時晦明時强弱在彼者非¶
此¶
精神水火也五行互生滅之其來無首其往¶<md:KR5c0048_HFL_000-014b>¶

無尾則吾之精一滴無存亡爾吾之神一欻¶
無起滅爾惟無我無人無首無尾所以與天¶
地冥¶
精者水魄者金神者火魂者木精主水魄主¶
金金生水故精者魄藏之神主火䰟主木木¶
生火故神者魂藏之惟火之爲物能鎔金而¶
銷之能燔木而燒之所以冥魂魄惟精在天¶
爲寒在地爲水在人爲精神在天爲熱在地¶
爲火在人爲神𩲸在天爲燥在地爲金在人¶
爲𩲸䰟在天爲風在地爲木在人爲䰟惟以¶<md:KR5c0048_HFL_000-015a>¶
<pb:KR5c0048_SJB_000-110518a>
我之精合天地萬物之精譬如萬水可合爲¶
一水以我之神合天地萬物之神譬如萬火¶
可合爲一火以我之𩲸合天地萬物之𩲸譬¶
如金之爲物可合異金而鎔之爲一金以我¶
之䰟合天地萬物之䰟譬如木之爲物可接¶
異木而生之爲一木則天地萬物皆吾精吾¶
神吾䰟吾𩲸何者死何者生¶
五行之運因精有䰟因䰟有神因神有意因¶
意有𩲸因𩲸有精五者回環不已所以我之¶
僞心流轉造化幾億萬歲未有窮極然核芽¶<md:KR5c0048_HFL_000-015b>¶

相生不知其幾萬株天地雖大不能芽空中¶
之核雌卵相生不知其幾萬禽陰陽雖妙不¶
能卵無雄之雌惟其來干我者皆攝之以一¶
息則變物爲我無物無我所謂五行者孰能¶
變之¶
衆人以𩲸攝䰟者金有餘則木不足也聖人¶
以䰟運𩲸者木有餘則金不足也蓋𩲸之藏¶
䰟俱之䰟之游𩲸因之䰟晝寓目𩲸夜舍肝¶
寓目能見舍肝能夢見者䰟無分别析之者¶
分别析之曰天地者䰟狃習也夢者𩲸無分¶<md:KR5c0048_HFL_000-016a>¶
<pb:KR5c0048_SJB_000-110518b>
别析之者分别析之曰彼我者魄狃習也火¶
生土故神生意土生金故意生魄神之所動¶
不名神名意意之所動不名意名魄惟聖人¶
知我無我知物無物皆因思慮計之而有是¶
以萬物之來我皆對之以性而不對之以心¶
性者心未萌也無心則無意矣蓋無火則無¶
土無意則無𩲸矣蓋無土則無金一者不存¶
五者皆廢既能渾天地萬物以爲䰟斯能渾¶
天地萬物以爲𩲸凡造化所妙皆吾䰟凡造¶
化所有皆吾𩲸則無有一物可投我者¶<md:KR5c0048_HFL_000-016b>¶

鬼云爲䰟鬼白爲𩲸於文則然鬼者人死所¶
變云者風風者木白者氣氣者金風散故輕¶
清輕清者上天金堅故重濁重濁者入地輕¶
清者𩲸從䰟升重濁者䰟從𩲸降有以仁升¶
者爲木星佐有以義升者爲金星佐有以禮¶
升者爲火星佐有以智升者爲水星佐有以¶
信升者爲土星佐有以不仁沉者木賊之不¶
義沉者金賊之不禮沉者火賊之不智沉者¶
水賊之不信沉者土賊之䰟𩲸半之則在人¶
間升䰟爲貴降𩲸爲賤靈魂爲賢厲𩲸爲愚¶<md:KR5c0048_HFL_000-017a>¶
<pb:KR5c0048_SJB_000-110518c>
輕䰟爲明重𩲸爲暗揚䰟爲羽鋭𩲸爲毛明¶
䰟爲神幽魄爲鬼其形其居其識其好皆以¶
五行契之惟五行之數參差不一所以萬物¶
之多盈天地間猶未已也以五事歸五行以¶
五行作五虫可勝言哉譬如兆龜數蓍至誠¶
自契五行應之誠苟不至兆之數之無一應¶
者聖人假物以游世五行不得不對¶
三者具有䰟䰟者識目者精色者神見之者¶
爲䰟耳口鼻心之類在此生者愛爲精爲彼¶
生父本觀爲神爲彼生母本愛觀雖異皆因¶<md:KR5c0048_HFL_000-017b>¶

識生彼生生本在彼生者一爲父故受氣於¶
父氣爲水一爲母故受血於母血爲火有父¶
有母彼生生矣惟其愛之無識如鏁之交觀¶
之無識如燈之照吾識不萌吾生何有¶
如桴叩鼓鼓之形者我之有也鼓之聲者我¶
之感也桴已往矣餘聲尚存終亦不存而矣¶
鼓之形如我之精鼓之聲如我之神其餘聲¶
者猶之䰟𩲸知夫倏往倏來則五行之氣我¶
何有哉¶
夫果之有核必待水火土三者具矣然後相¶<md:KR5c0048_HFL_000-018a>¶
<pb:KR5c0048_SJB_000-110519a>
生不窮三者不具如大旱大潦大塊皆不足¶
以生物精水神火意土三者本不交惟人以¶
根合之故能於其中橫見有事猶如術呪能¶
於至無見多有事¶
䰟者水也木根於冬水而花於夏火故人之¶
䰟藏於夜精而見於晝神合乎精故所見我¶
獨蓋精未嘗有人合乎神故所見我同蓋神¶
未嘗有我¶
知夫此身如夢中身隨情所見者可以飛神¶
作我而游太清知夫此物如夢中物隨情所¶<md:KR5c0048_HFL_000-018b>¶

見者可以凝精作物而駕八荒是道也能見¶
精神而乆生能忘精神而超生吸氣以養精¶
如金生水吸風以養神如木生火所以假外¶
以延精神漱水以養精精之所以不窮摩火¶
以養神神之所以不窮所以假内以延精神¶
若夫忘精神而超生者吾嘗言之矣人勤於¶
禮者神不外馳可以集神人勤於智者精不¶
外移可以攝精仁則陽而明可以輕䰟義則¶
陰而冥可以御𩲸¶
蜣蜋轉丸丸成精思之而有蝡白者存丸中¶<md:KR5c0048_HFL_000-019a>¶
<pb:KR5c0048_SJB_000-110519b>
俄去殻而蟬彼蜣不思彼蝡奚白¶
庖人羹蟹遺一足几上蟹己羹而遺足尚動¶
是生死者一氣聚散爾不生不死而人橫計¶
曰生死¶
有死立者有死坐者有死卧者有死病者有¶
死藥者等死無甲乙之殊若知道之士不見¶
生故不見死¶
人之厭生死超生死皆是大患譬如化人若¶
有厭生死心超生死心止名爲妖不名爲道¶
計生死者或曰死已有或曰死已無或曰死¶<md:KR5c0048_HFL_000-019b>¶

已亦有亦無或曰當幸者或曰當懼者或曰¶
當任者或曰當超者愈變識情馳鶩不已殊¶
不知我之生死如馬之手如牛之翼本無有¶
復無無譬如水火雖犯水火不能燒之不能¶
溺之¶
　　　五鑑(鑑者心也)¶
心蔽吉凶者靈鬼攝之心蔽男女者淫鬼攝¶
之心蔽幽憂者沉鬼攝之心蔽逐放者狂鬼¶
攝之心蔽盟詛者奇鬼攝之如是之鬼或以¶
陰爲身或以幽爲身或以風爲身或以氣爲¶<md:KR5c0048_HFL_000-020a>¶
<pb:KR5c0048_SJB_000-110519c>
身或以土偶爲身或以彩畫爲身或以老畜¶
爲身或以敗器爲身彼以其精此以其精兩¶
精相搏則神應之爲鬼所攝者或解奇事或¶
解瑞事其人傲然不曰鬼于躬惟曰道于躬¶
乆之或死木或死金或死繩或死井惟聖人¶
能神神而不神于神役萬神而執其機可以¶
會之可以散之可以禦之日應萬物其心寂¶
然¶
無一心五識並馳心不可一無虚心五行皆¶
具心不可虚無靜心萬化密移心不可靜借¶<md:KR5c0048_HFL_000-020b>¶

能一則二偶之借能虚則實滿之借能靜則¶
動揺之惟聖人能歛萬有於一息無有一物¶
可役吾之明徹散一息於萬有無有一物可¶
間吾之云爲¶
火千年俄可滅識千年俄可去¶
流者舟也所以流之者是水非舟運者車也¶
所以運之者是牛非車思者心也所以思之¶
者是意非心不知所以然而然故其來無從¶
其往無在其來無從其往無在故能與天地¶
本原不古不今¶<md:KR5c0048_HFL_000-021a>¶
<pb:KR5c0048_SJB_000-110520a>
知心無物則知物無物知物無物則知道無¶
物故不尊卓絶之行不驚微妙之言故物我¶
交心生兩木摩火生不可謂之在我不可謂¶
之在彼不可謂之非我不可謂之非彼執而¶
彼我之則愚¶
無恃爾所謂利害是非爾所謂利害是非果¶
得利害是非之乎聖人方且不識不知而況¶
於爾¶
夜之所夢或長於夜心無時生於齊者心之¶
所見皆齊國也既而之宋之楚之晋之梁心¶<md:KR5c0048_HFL_000-021b>¶

之所存各異心無方¶
善弓者師弓不師羿善舟者師舟不師奡善¶
心者師心不師聖¶
是非好醜成敗盈虚造物者運矣皆因私識¶
執之而有於是以無遣之猶存以非有非無¶
遣之猶存無曰莫莫爾無曰渾渾爾猶存譬¶
猶昔游再到記憶宛然此不可忘不可遣善¶
吾識者變識爲智變識爲智之說汝知之乎¶
曰想如思鬼心慄思盜心怖曰識如認黍爲¶
稷認玉爲石皆浮游罔象無所底止譬覩奇¶<md:KR5c0048_HFL_000-022a>¶
<pb:KR5c0048_SJB_000-110520b>
物生奇物想生奇物識此想此識根不在我¶
譬如今日今日而已至於來日想識殊未可¶
卜及至來日紛紛想識皆縁有生曰想曰識¶
譬犀望月月影入角特因識生始有月形而¶
彼眞月初不在角胸中之天地萬物亦然知¶
此說者外不見物内不見情¶
物生於土終變於土事生於意終變於意知¶
夫惟意則俄是之俄非之俄善之俄惡之意¶
有變心無變意有覺心無覺惟一我心則意¶
者塵往來耳事者欻起滅爾吾心有大常者¶<md:KR5c0048_HFL_000-022b>¶

存¶
情生於心心生於性情波也心流也性水也¶
來干我者如石火頃以性受之則心不生物¶
浮浮然¶
賢愚眞僞有識者有不識者彼雖有賢愚彼¶
雖有眞僞而謂之賢愚眞僞者繫我之識知¶
夫皆識所成故雖眞者亦僞矣¶
心感物不生心生情物交心不生物生識物¶
尚非眞何況於識識尚非眞何況非情而彼¶
妄人於至無中執以爲有於至變中執以爲¶<md:KR5c0048_HFL_000-023a>¶
<pb:KR5c0048_SJB_000-110520c>
常一情認之積爲萬情萬情認之積爲萬物¶
物來無窮我心有際故我之良心受制於情¶
我之本情受制於物可使之去可使之來而¶
彼去來初不在我造化役之固無休息殊不¶
知天地雖大能役有形而不能役無形陰陽¶
雖妙能役有氣而不役無氣心之所之則氣¶
從之氣之所之則形應之猶如太虚於至無¶
中變成一氣於一氣中變成萬物而彼之一¶
氣不名太虚我之一心能變爲氣爲形而我¶
之心無氣無形知夫我之一心無氣無形則¶<md:KR5c0048_HFL_000-023b>¶

天地陰陽不能役之¶
人之平日目忽見非常之物者皆精有所結¶
而使之然人之病日目忽見非常之物者皆¶
心中所歉而使之然苟知吾心能於無中示¶
有則知吾心能於有中示無但不信之自然¶
不神或曰厥識既昏孰能不信我應之曰如¶
捕蛇師心不怖蛇彼雖夢蛇而無怖畏故黄¶
帝曰道無鬼神獨往獨來¶
我之思慮日變有使之者非我也命也苟知¶
惟命外不見我内不見心¶<md:KR5c0048_HFL_000-024a>¶
<pb:KR5c0048_SJB_000-110521a>
譬如兩目能見天地萬物暫時回光一時不¶
見¶
目視雕琢者明愈傷耳聞交響者聰愈傷心¶
思玄妙者心愈傷¶
勿以我心揆彼當以彼心揆彼知此說者可¶
以周事可以行德可以貫道可以交人可以¶
忘我¶
天下之理小不制而至於大大不制而至於¶
不可制故能制一情者可以成德能忘一情¶
者可以契道¶<md:KR5c0048_HFL_000-024b>¶

　　　六七(七者食也食者形也)¶
世之人以我思異彼思彼思異我思分人我¶
者殊不知夢中人亦我思異彼思彼思異我¶
思孰爲我孰爲人世之人以我痛異彼痛分¶
人我者殊不知夢中人亦我痛異彼痛彼痛¶
異我痛孰爲我孰爲人爪髮不痛手足不思¶
亦我也豈可以思痛異之世之人以獨見者¶
爲夢同見者爲覺殊不知精之所結亦有一¶
人獨見於晝者神之所合亦有兩人同夢於¶
夜者二者皆我精神孰爲夢孰爲覺世之人¶<md:KR5c0048_HFL_000-025a>¶
<pb:KR5c0048_SJB_000-110521b>
以所見爲夢乆見爲覺殊不知暫之所見者¶
陰陽之氣乆之所見者亦陰陽之氣二者皆¶
我陰陽孰爲夢孰爲覺¶
好仁者多夢松柏桃李好義者多夢刀兵金¶
鐵好禮者多夢簠簋籩豆好智者多夢江湖¶
川澤好信者多夢山嶽原野役於五行未有¶
不然者然夢中或聞某事或思某事夢亦隨¶
變五行不可拘聖人御物以心攝心以性則¶
心同造化五行亦不可拘汝見蛇首人身者¶
牛臂魚鱗者鬼形禽翼者汝勿怪此怪不及¶<md:KR5c0048_HFL_000-025b>¶

夢夢怪不及覺有耳有目有手有臂怪尤矣¶
大言不能言大智不能思有人問於我曰爾¶
族何氏何名何字何衣何食何友何僕何琴¶
何書何古何今我時默然不對一字或人叩¶
之不已我不得已應之曰尚自不見我將何¶
爲我所¶
形可分可合可延可隱一夫一婦可生二子¶
形可分一夫一婦二人成一子形可合食巨¶
勝則壽形可延夜無月火人不見我形可隱¶
以一氣生萬物猶棄髮可换所以分形以一¶<md:KR5c0048_HFL_000-026a>¶
<pb:KR5c0048_SJB_000-110521c>
氣合萬物猶破唇可補所以合形以神存氣¶
以氣存形所以延形合形於神合神於無所¶
以隱形汝欲知之乎汝欲爲之乎¶
無有一物不可見則無一物非吾之見無有¶
一物不可聞則無一物非吾之聞五物可以¶
養形無一物非吾之形玉味可以養氣無一¶
物非吾之氣是故吾之形氣天地萬物¶
畊夫習牛則獷獵夫習虎則勇漁夫習水則¶
沉戰夫習馬則健萬物可爲我我之一身内¶
變燒蛔外蒸蝨蚤瘕則龜魚瘻則鼠螘我可¶<md:KR5c0048_HFL_000-026b>¶

爲萬物¶
我之爲我如灰中金而不若礦砂之金破礦¶
得金淘沙得金揚灰終身無得金也¶
一蜂至微亦能游觀乎天地一蝦至微亦能¶
放肆乎大海¶
土偶之成也有貴有賤有士有女其質土其¶
壞土人哉¶
目自觀目無色耳自聽耳無聲舌自嘗舌無¶
味心自揆心無物衆人逐於外賢人執於内¶
聖人皆僞之¶<md:KR5c0048_HFL_000-027a>¶
<pb:KR5c0048_SJB_000-110522a>
我身五行之氣而五行之氣其性一物借如¶
一所可以取水可以取火可以生木可以凝¶
金可以變土其性舍攝元無差殊故羽虫盛¶
者毛虫不育毛虫盛者鱗虫不育知五行互¶
用者可以忘我¶
枯龜無我能見大知磁石無我能見大力鐘¶
鼓無我能見大音舟車無我能見遠行故我¶
一身雖有智有力有行有音未嘗有我¶
蜮射影能斃我知夫無知者亦我則普天之¶
下我無不在¶<md:KR5c0048_HFL_000-027b>¶

心憶者猶忘飢心忿者猶忘寒心養者猶忘¶
病心激者猶忘痛苟吸氣以養其和孰能飢¶
之存神以滋其暖孰能寒之養五臟以五行¶
則無傷也孰能病之歸五臟於五行則無知¶
也孰能痛之¶
人無以無知無爲者爲無我雖有知有爲不¶
害其爲無我譬如火也躁動不停未嘗有我¶
　　　七釜(釜者化也)¶
道本至無以事歸道者得之一息事本至有¶
以道運事者周之百爲得道之尊者可以輔¶<md:KR5c0048_HFL_000-028a>¶
<pb:KR5c0048_SJB_000-110522b>
世得道之獨者可以立我知道非時之所能¶
拘者能以一日爲百年能以百年爲一日知¶
道非方之所能礙者能以一里爲百里能以¶
百里爲一里知道無氣能運有氣者可以召¶
風雨知道無形能變有形者可以易禽獸得¶
道之清者物莫能累身輕矣可以騎鳳鶴得¶
道之渾者物莫能溺身冥矣可以席蛟鯨有¶
即無無即有知此道者可以制鬼神實即虚¶
虚即實知此道者可以入金石上即下下即¶
上知此道者可以侍星辰古即今今即古知¶<md:KR5c0048_HFL_000-028b>¶

此道者可以卜龜筮人即我我即人知此道¶
者可以窺他人之肺肝物即我我即物知此¶
道者可以成腹中之龍虎知象由心變以此¶
觀心可以成女嬰知氣由心生以此吸神可¶
以成鑪冶以此勝物虎豹可伏以此同物水¶
火可入惟有道之士能爲之亦能能之而不¶
爲之¶
人之力有可以奪天地造化者如冬起雷夏¶
造冰死屍能行枯木能花豆中攝鬼杯中釣¶
魚畫門可開土鬼可語皆純氣所爲故能化¶<md:KR5c0048_HFL_000-029a>¶
<pb:KR5c0048_SJB_000-110522c>
萬物今之情情不停亦氣所爲而氣之爲物¶
有合有散我之所以行氣者本未嘗合亦未¶
嘗散有合者生有散者死彼未嘗合未嘗散¶
者無生無死客有去來郵亭自若¶
有誦呪者有事神者有墨字者有變指者皆¶
可以役神御氣變化萬物惟不誠之人難於¶
自信而易於信物故假此爲之苟知爲誠有¶
不待彼而然者¶
人一呼一吸日行四十萬里化可謂速矣惟¶
聖人不存不變¶<md:KR5c0048_HFL_000-029b>¶

青鸞子千歲而千歲化桃子五仕而心五化¶
聖人賔事去物豈不欲建立於世哉有形數¶
者懼化之不可知也¶
萬物變遷雖互隱見氣一而已惟聖人知一¶
而不化¶
爪之生髮之長榮衛之行無頃刻止衆人能¶
見之於著不見之於微賢人見之於微而不¶
能任化聖人任化所以不化¶
室中有常見聞矣既而之門之鄰之里之黨¶
既而之郊之山之川見聞各異好惡隨之和¶<md:KR5c0048_HFL_000-030a>¶
<pb:KR5c0048_SJB_000-110523a>
競從之得失成之是以聖人動止有戒譬如¶
大海能變化億萬蛟魚水一而已我之與物¶
蓊然蔚然在大化中性一而已知夫性一者¶
無人無我無死無生¶
天下之理是或化爲非非或化爲是恩或化¶
爲讎讎或化爲恩是以聖人居常慮變¶
人之少也當佩乎父兄之教人之壯也當達¶
乎朋友之箴人之老也當警乎少壯之說萬¶
化雖移不能厄我¶
天下之理輕者易化重者難化譬如風雲須¶<md:KR5c0048_HFL_000-030b>¶

臾變滅金玉之性歷乆不渝人之輕明者能¶
與造化俱化而不留殆有未嘗化者存¶
二幼相好及其壯也相遇則不相識二壯相¶
好及其老也相遇則不相識如雀蛤鷹鳩之¶
化無昔無今¶
　　　八籌(籌者物也)¶
古之善揲蓍灼龜者能於今中示古古中示¶
今高中示下下中示高小中示大大中示小¶
一中示多多中示一人中示物物中示人我¶
中示彼彼中示我是道也其來無今其往無¶<md:KR5c0048_HFL_000-031a>¶
<pb:KR5c0048_SJB_000-110523b>
古其高無蓋其低無載其大無外其小無内¶
其本無一其末無多其外無物其内無人其¶
近無我其遠無彼不可析不可合不可喻不¶
可思惟其渾淪所以惟道¶
水潜故藴爲五精火飛故達爲五臭木茂故¶
花爲五色金堅故實爲五聲土和故滋爲五¶
味其常五其變不可計其物五其雜不可計¶
然則萬物在天地間不可執謂之萬不可執¶
謂之五不可執謂之一不可執謂之非萬不¶
可執謂之非五不可執謂之非一或合之或¶<md:KR5c0048_HFL_000-031b>¶

離之以此必形以此必數以此必氣徒自勞¶
爾物不知我我不知物¶
即吾心中可作萬物蓋心有所之則愛從之¶
愛從之則精從之蓋心有所結先凝爲水心¶
慕物涎出心悲物淚出心愧物汗出無暫而¶
不久無久而不變水生木木生火火生土土¶
生金金生水相攻相尅不可勝數嬰兒蘂女¶
金樓綘宫青蛟白虎寳鼎紅爐皆此物有非¶
此物存者¶
鳥獸俄呦呦俄旬旬俄逃逃草木俄茁茁俄¶<md:KR5c0048_HFL_000-032a>¶
<pb:KR5c0048_SJB_000-110523c>
亭亭俄蕭蕭天地不能留聖人不能繫有運¶
者存焉爾有之在彼無之在此鼓不桴則不¶
鳴偶之在彼奇之在此桴不手則不擊¶
均一物也衆人惑其名見物不見道賢人析¶
其理見道不見物聖人合其天不見道不見¶
物一道皆道不執之即道執之即物¶
知物之僞者不必去物譬如見土牛木馬雖¶
情存牛馬之名而心忘牛馬之實¶
　　　九藥(藥者雜治也)¶
勿輕小事小隙沉舟勿輕小物小虫毒身勿¶<md:KR5c0048_HFL_000-032b>¶

輕小人小人賊國能周小事然後能成大事¶
能積小物然後能成大物能善小人然後能¶
契大人天既無可必者人人又無能必者事¶
惟去事離人則我在我惟可即可未有當繁¶
簡可當戒忍可當勤墯可¶
智之極者知智果不足以周物故愚辯之極¶
者知辯果不足以喻物故訥勇之極者知勇¶
果不足以勝物故怯¶
天地萬物無有一物是吾之物物非我物不¶
得不應我非我我不得不養雖應物未嘗有¶<md:KR5c0048_HFL_000-033a>¶
<pb:KR5c0048_SJB_000-110524a>
物雖養我未嘗有我勿曰外物然後外我勿¶
曰外我然後外心道一而已不可序進¶
諦毫末者不見天地之大審小音者不聞雷¶
霆之聲見大者亦不見小見邇者亦不見遠¶
聞大者亦不聞小聞邇者亦不聞遠聖人無¶
所見故能無不見無所聞故能無不聞¶
目之所見不知其幾何或愛金或愛玉是執¶
一色爲目也耳之所聞不知其幾何或愛鐘¶
或愛鼓是執一身爲耳也惟聖人不慕之不¶
拒之不處之¶<md:KR5c0048_HFL_000-033b>¶

善今者可以行古善末者可以立本¶
狡勝賊能捕賊勇勝虎能捕虎能克己乃能¶
成己能勝物乃能利物能忘道乃能有道¶
函堅則物必毁之剛斯折矣刀利則物必摧¶
之鋭斯挫矣威鳳以難見爲神是以聖人以¶
深爲根走麝以遺香不捕是以聖人以約爲¶
紀¶
缾有二竅水實之則倒瀉閉一則水不下蓋¶
不升則不降井雖千仞汲之水上蓋不降則¶
不升是以聖人不先物¶<md:KR5c0048_HFL_000-034a>¶
<pb:KR5c0048_SJB_000-110524b>
人之有失雖已受害於已失之後乆之竊議¶
於未失之前惟其不恃己聰明而兼人之聰¶
明自然無我而兼天下之我終身行之可以¶
不失¶
古今之俗不同東西南北之俗又不同至於¶
一家一身之善又不同吾豈執一豫格後世¶
哉惟隨時同俗先機後事捐忿塞慾簡物恕¶
人權其輕重而爲之自然合神不測契道無¶
方¶
有道交者有德交者有事交者道交者父子¶<md:KR5c0048_HFL_000-034b>¶

也出於是非賢愚之外故乆德交者則有是¶
非賢愚矣故或合或離事交者合則離¶
勿以拙陋曰道之質當樂敏捷勿以愚暗曰¶
道之晦當樂輕明勿以傲易曰道之高當樂¶
和同勿以汗漫曰道之廣當樂要怠勿以幽¶
憂曰道之寂當樂悦豫古人之言學之多弊¶
不可不救¶
不可非世是己不可卑人尊己不可輕忽道¶
己不可訕謗德己不可鄙猥才己¶
困天下之智者不在智而在愚窮天下之辯¶<md:KR5c0048_HFL_000-035a>¶
<pb:KR5c0048_SJB_000-110524c>
者不在辯而在訥伏天下之勇者不在勇而¶
在怯¶
天不能春蓮冬菊是以聖人不違時地不能¶
洛橘汶貉是以聖人不違俗聖人不能使手¶
步足握是以聖人不違我所長聖人不能使¶
魚飛禽馳是以聖人不違人所長夫如是者¶
可動可止可晦可明惟不可拘所以爲道¶
少言者不爲人所忌少行者不爲人所短少¶
智者不爲人所勞少能者不爲人所役¶
操之以誠行之以簡待之以恕應之以默吾¶<md:KR5c0048_HFL_000-035b>¶

道不窮¶
謀之于事斷之以理作之于人成之于天事¶
師于今理師于古事同于人道獨于己¶
金玉難捐土石易捨學道之士遇微言妙行¶
慎勿執之是可爲而不可執若執之者腹心¶
之疾無藥可療¶
人不明於急務而從事於多務它務奇務者¶
窮困灾厄及之殊不知道無不在不可捨此¶
就彼¶
天下之理捨親就疏捨本就末捨賢就愚捨¶<md:KR5c0048_HFL_000-036a>¶
<pb:KR5c0048_SJB_000-110525a>
近就遠可暫而已乆則害生¶
昔之論道者或曰凝寂或曰邃深或曰澄徹¶
或曰空同或曰晦冥慎勿遇此而生怖退天¶
下至理竟非言意苟知非言非意在彼微言¶
妙意之上乃契吾說¶
聖人大言金玉小言桔梗芣苢用之當桔梗¶
苤莒生之不當金玉斃之¶
言某事者甲言利乙言害丙言或利或害丁¶
言俱利俱害必居一於此矣喻道者不言¶
事有在事言有理道無在道言無理知言無¶<md:KR5c0048_HFL_000-036b>¶

理則言言皆道不知言無理雖執至言爲梗¶
爲醫疑當作翳¶
不信愚人易不信賢人難不信賢人易不信¶
聖人難不信一聖人易不信千聖人難夫不¶
信千聖人者外不見人内不見我上不見道¶
下不見事¶
聖人言蒙蒙所以使人聾聖人言冥冥所以¶
使人盲聖人言沉沉所以使人瘖惟聾則不¶
聞聲惟盲則不見色惟瘖則不音言不聞聲¶
者不聞道不聞事不聞我不見色者不見道¶<md:KR5c0048_HFL_000-037a>¶
<pb:KR5c0048_SJB_000-110525b>
不見事不見我不音言者不言道不言事不¶
言我¶
人徒知僞得之中有眞失殊不知眞得之中¶
有眞失徒知僞是之中有眞非殊不知眞是¶
之中有眞非¶
言道者如言夢夫言夢者曰如此金玉如此¶
器皿如此禽獸言者能言之不能取而與之¶
聽者能聞之不能受而得之惟善聽者不泥¶
不辯¶
圓爾道方爾德平爾行鋭爾事¶<md:KR5c0048_HFL_000-037b>¶¶


無上妙道文始眞經
